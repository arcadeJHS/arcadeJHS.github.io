---
layout: post
title:  "Ultra Maratona Lago di Biel (Ultra Bielersee) 2015"
numbers: 50km, +50m
author: Matteo Piazza
date:   2015-05-16 00:00:00 +0100
categories: running races ultra 
tags: Ultrabielersee 
excerpt: Un giro intorno al lago
---

Ultramaratona del Lago di Biel: una 50Km splendida!

![Partenza e arrivo][Ultrabielersee_partenza_e_arrivo]

Una corsa che è un tributo al suo lago (ultrabielersee.ch)!  
Lontano dalle folle (una sessantina i partecipanti), lontanissimo da compensi da serie A (il rimborso della quota di partecipazione e una bottiglia di vino al primo!).

Chilometri corsi in completa solitudine, a metà tra il bosco e le acque del lago, i piedi tra la terra e i sassi.  
E qualche chilometro chiacchierando, cercando di trovare una lingua per intendersi, o un miscuglio di lingue.  
Il saluto e il sorriso dei corridori incontrati in senso inverso, dopo il giro di boa sull'Isola di San Peter.  
Attraversare i campeggi, dove i bimbi ti seguono inciampando sulle loro biciclette.  
Dimenticarsi di orologio, velocità, media al chilometro... e altri abominii del mondo del podismo!

Penso: "È qui che vorrei essere in questo momento".  
Il poco di cui il mio corpo ha bisogno lo porto con me, dentro il marsupio. Le altre cose importanti sono nella mia testa e le posso portare dove voglio. 

Finalmente di nuovo correre solo per il gusto di farlo, ubriachi di emozioni, percezioni e sfinimento, lontani da qualsivoglia senso.  

Correre, nella sua pura e schietta bellezza.


[Ultrabielersee_partenza_e_arrivo]: https://scontent.xx.fbcdn.net/hphotos-xpt1/v/t1.0-9/11214055_10207039191848292_3271905182099443384_n.jpg?oh=e77b9318b66c5a852e7ef784e04e3f0a&oe=571CAF52 "Partenza e arrivo" 
{: .center-image height="250px"}